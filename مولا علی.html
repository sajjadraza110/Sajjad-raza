<!DOCTYPE html>
<html lang="en">
<head>
    <meta charset="UTF-8">
    <title>حضرت علی</title>
</head>
<body  style="text-align: right;">
    
    <h1>
        حضرت سیدنا علی المرتضیٰ رضی الله عنہ کا تعارف
    </h1>
    
    <p>
        امیرالمؤمنین حضرت سیدنا مولاء کائنات مولا علی المرتضی رضیﷲعنہ کا نام مبارک والد نے "علی" رکھا جبکہ والدہ ماجدہ نے "حیدر کرار" رکھا۔ آپ رضیﷲعنہ بہت بہادر، عقلمند اور سید الاولیاء ہیں نبی کریمﷺ سے آپ کے دو رشتے ہیں ایک کزن کا اور دوسرا یہ کہ نبی کریمﷺ کی پیاری شہزادی خاتونِ جنت بیبی فاطمہ زہرا رضیﷲعنہا آپ کے نکاح آئیں۔ اور آپ کی ابوالحسن اور ابوتراب(جو کہ سرکارﷺ نے عطاء فرمائی) کنیتیں ہیں اور آپ کے بیشمار القاب میں سے اسدﷲ، مرتضیٰ اور کرار لقب بہت مشھور ہیں۔ <br>
آپ کے والد کا نام ابوطالب بن عبدالمطلب اور والدہ ماجدہ کا نام مبارک فاطمہ بنت اسد رضیﷲعنہا ہے۔ <br>
<b>
اولاد ذی وقار: </b>
سیدنا و مرشدنا مولا علی المرتضیٰ رضیﷲعنہ کی مختلف ازواج سے تقریباً 14 فرزند اور 19 صاحبزادیاں تھی ٹوٹل آپ کو 33 بچے تھے جن میں حضرت امام حسن، امام حسین، امام محسن، امام ابوبکر، امام عثمان، بیبی زینب، بیبی ام کلثوم (یہ حضرت عمر فاروق رضیﷲعنہ کے نکاح میں آئیں تھیں)، بیبی فاطمہ صغریٰ، بیبی فاطمہ کبریٰ رضوانﷲتعالی علیہم اجمعین ہیں۔ <br>
<b>
ولادت باسعادت و شھادت: </b>
سیدنا مولا علی المرتضیٰ رضیﷲعنہ کی ولادت 13 رَجب واقعہ فیل سے تقریباً 30 سال بعد مکۃ المکرمہ میں ہوئی۔ آپ رضیﷲعنہ نے بچوں میں سب سے پہلے اسلام قبول فرمایا، اُس وقت آپ کی عمر شریف 10 سال تھی۔ جبکہ آپ رضیﷲعنہ کی شھادت کے بارے میں مذکورہ ہے کہ آپ رضیﷲعنہ 17 یا 19 رمضان المبارک 40ھ کو صبح کے وقت آپ اپنے بڑے شھزادے امام حَـسن رضی ﷲ عنہ کے ساتھ فجرِ نماز پڑھانے کے لئے جا رہے تھے کہ اچانک پیچھے سے ملعون ابن ملجم نے تلوار سے سخت وار کیا آپ بہت زخمی ہوئے اور اسی زخم کی وجہ سے 21 رمضان المبارک کو آپ نے جامِ شھادت نوش فرمایا۔ آپ کی مزار شریف نجف المعلیٰ میں ہے۔ آپ رضیﷲعنہ کی عمر مبارک 63 سال تھی۔ <b>
(انا للہ وانا الیہ راجعون) </b>
<br> <b>
خلافتِ حیدری: </b>
آپ رضیﷲعنہ نے خلفائے ثلاثہ(یعنی ابوبکر صدیق، عمر فاروق اور عثمان غنی رضی ﷲ عنھم) کی خلافت کو دل سے تسلیم فرمایا اور مولا علی رضی ﷲ عنہ اُن سے مشاورت بھی فرمایا کرتے تھے، حضرت عثمان رضی ﷲ عنہ کی شھادت کے بعد آپ رضی ﷲ عنہ چوتھے خلیفہ راشد مقرر ہوئے آپ نے 4 سال 8 ماہ 9 دن خلافت فرمائی.
<br> <b>
عـلمی مـقام: </b>
ام المومنین حضرت عائشہ رضی ﷲ عنھا کے پاس جب مولا علی المرتضیٰ رضیﷲعنہ کا ذکر ہوا تو آپ رضیﷲعنہا نے فرمایا کہ "حضرت علی رضیﷲعنہ سے زیادہ مسائل شرعیہ کو جاننے والا اور کوئی نہیں" (الریاض النضر)  <br>
حضرت عـمر فاروق رضی ﷲ عنہ سیدنا مولا علی رضی ﷲ عنہ کے بارے میں فرماتے ہیں <b>لولا علی لھلک عمر </b> اگر علی نہ ہوتے تو عمر ھلاک ہوتے۔ (الاستیعاب) <br>
<b>
نَـمازِ جـنازہ: </b> 
حیدرِ کرار مولانا و مرشدنا مولا علی رضی ﷲ عنہ کی نمازِ جنازہ آپ کے بڑے شھزادے امام  حَـسن المجتبیٰ رضیﷲعنہ نے پڑھائی۔ <br>
<b>
ﷲ تعالی کی ان پر رحمت ہو اور ان کے صدقے ہماری بخشش ہو۔ آمیں بجاہ نبی المرسلینﷺ
     </b>   
    </p>
    
</body>
</html>