<!DOCTYPE html>
<html lang="en">
<head>
    <meta charset="UTF-8">
    <title>حضرت عمر فاروق</title>
</head>
<body style="text-align: right;">
    
    <h1> 
        حضرت عمرِ فاروق رضی اللہ عنہ کا تعارف
    </h1>
    
    <p>
        حضرت عمر فاروق رضیﷲعنہ نبی کریمﷺ کے پیارے صحابی اور مسلمانوں کے دوسرے خلیفہ ہیں،، آپ رضیﷲعنہ کا نام مبارک "عُــمر" اور کنیت ابوالحفص ہے جبکہ القاب میں سے زیادہ مشہور لقب فاروقِ اعظم ہے، آپ رضیﷲعنہ کے والد کا نام  "خَـطاب" اور والدہ کا نام حنتمہ ہے جو ہشام بن مغیرہ کی بیٹی ہے۔
امیرالمومنین خلیفۃ المسلمین حضرت سیدنا عُـمر بن الخطاب رضیﷲعنہ کا شجرہِ نسب آٹھویں پشت میں ہمارے پیارے نبیﷺ سے جاملتا ہے، اس کے ساتھ ساتھ آپ رضیﷲعنہ کی شہزادی امُ المؤمنین حضرت سیدتنا بی بی حفصہ رضیﷲعنہا حضور کریمﷺ کے نکاح میں آئی ہیں. 
<br>
    <b> ولادت اور قبولِ اسلام:</b>
حضرت عمر فاروق رضیﷲعنہ کی ولادت باسعادت واقعہ فیل سے 13 سال بعد ہوئی ہے، آپ رضیﷲعنہ نبوت کے چھٹے سال 27 برس کی عمر میں دینِ اسلام سے مشرف ہوۓ اور اسلام قبول فرمایا، ایک قول کے مطابق اُس وقت تک 40 مردوں اور 11 عورتیں نے اسلام قبول کیا تھا. آپ رضیﷲعنہ کے ایمان لانے سے دینِ اسلام کو غلبہ نصیب ہوا اور مسلمان اعلانیہ عبادات کرنے لگے، حضور کریمﷺ نے دعا فرمائی تھی کہ یاﷲ.! اسلام کو عمر بن الخطاب کے ذریعے غلبہ عطاء فرماء (مستدرک الحاکم) 
<br>
    <b> دامادِ مولا علی:</b>
صحابہ کرام اور اہلِ بیتِ اطھار رضوان ﷲ تعالیٰ علیھم اجمعین کی آپس میں محبت ہوا کرتی تھی اس محبت کو قرآن مجید نے بھی بیان فرمایا ہے، الغرض حضرت سیدنا و سید الاولیاء مولا علی رضیﷲعنہ نے اپنی شہزادی اور حسن و حسین رضیﷲعنہما کی بہن حضرت بی بی ام کلثوم بنت فاطمہ رضیﷲعنہما کا نکاح حضرت سیدنا عمر فاروق رضیﷲعنہ سے کروا کر یہ واضح کر دیا کہ ہمارے درمیان کسی قسم کا رنج وغیرہ نہیں۔
(اس نکاح کا بیان اہلِ تشیع کی متعدد معتبر کتب میں مذکور ہے۔)
<br>
    <b>
        خلافتِ فاروقی:
    </b>
ایک قول کے مطابق حضرت عمر فاروق رضیﷲعنہ سیدنا صدیق اکبر رضیﷲعنہ کے وصال کے بعد جمادالاخری کو خلیفۃ المسلمین مقرر ہوۓ، آپ رضیﷲعنہ نے اپنے دورِ خلافت میں بہت سی فتوحات حاصل کی اور دینِ اسلام کے پرچم کو بلند کیا اُن فتوحات میں سے دمشق کی فتح، بصرہ کی فتح اور مدائن کی بھی ہے.
آپ رضیﷲعنہ نے 10 سال اور چند ماہ خلافت فرمائی۔
<br>
    <b>
        دو فرامينِ مصطفیٰﷺ:
    </b>
1): قال رسول اللہﷺ انی لانظر الی شیاطین الجن والانس قد فروا من عمر رضیﷲعنہ.
<br>
یعنی: نبی کریمﷺ نے فرمایا کہ میں نگاہِ نبوت سے دیکھ رہا ہوں کہ جنوں اور انسانوں کے شیاطین حضرت عمر رضیﷲعنہ (کے خوف) سے بھاگتے ہیں۔
<br>
2): قال رسول اللهﷺ ان ﷲ جعل الحق علی لسان عمر و قلبہ۔
<br>
یعنی: نبی کریمﷺ نے فرمایا کہ ﷲ تعالیٰ نے حضرت عمر رضیﷲعنہ کی زبان اور دل پر حق کو جاری فرما دیا ہے۔
<br>
    <b>
        تاریخِ شھادت اور مدفن:
    </b>
امیرالمومنین و خیلفۃ المسلمین حضرت سیدنا عمر بن الخطاب رضیﷲعنہ نمازِ فجر پڑھا رہے تھے تو ابولؤلؤہ نامی ملعون نے زہریلے خنجر سے آپ کے کندھے پر وار کیا تو آپ زخمی ہوگئے، آپ رضیﷲعنہ 4 دن حیات رہے اور پہلی محرم الحرام بروز اتوار کو جامِ شہادت نوش فرمایا۔ اناللہ واناالیہ راجعون
آپ رضیﷲعنہ کی وصیت کے مطابق حضرت سیدنتا بی بی عائشہ رضیﷲعنہا کی اجازت سے حضور پرنورﷺ کے پہلو میں دفن کیا گیا۔
<br>
وہ عُمر جس کے اعدا پہ شیدا سقر
<br>
اُس خدا دوست حضرت پہ لاکھوں سلام
<br>
ﷲ تعالیٰ کی اُن پر رحمت ہو اور اُن کے صدقے ہماری بخشش ہو آمین بجاہ النبی المرسلینﷺ
    </p>
    
</body>
</html>